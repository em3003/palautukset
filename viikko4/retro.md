Start, Stop, Continue, More of, Less of Wheel on nopea tapa kerätä palautetta siitä miten projektin tulisi edetä jatkossa. Fasilitaattori piirtää ympyrän, jakaa sen viiteen osioon ja merkitsee niihin kategoriat: "start", "stop", "continue", "more of" ja "less of". Tiimi pohtii, mitä tulisi aloittaa, mitä lopettaa, mitä jatkaa sekä mitä tehdä enemmän tai vähemmän. Kerätyt huomiot kirjataan asianmukaiseen osioon. Menetelmä sopii 10-25 minuutin keskusteluihin, ryhmän koosta riippuen. Suuremmissa ryhmissä voidaan muodostaa alaryhmiä keskittymään eri osa-alueisiin.

Glad-Sad-Mad on perusteellisempi, enintään tunnin mittainen retrospektiivi. Osallistujat kirjoittavat sprintin aikana havaitsemistaan asioita, ongelmista ja muutoksista korteille ja luokittelevat ne kategorioihin "Glad", "Sad", "Mad". Kortit ryhmitellään, samaa aihetta käsittelevät tuodaan yhteen, jonka jälkeen osallistujat äänestävät käsiteltävistä aiheista. Lopuksi keskustellaan asioista tärkeysjärjestyksessä äänimäärän perusteella; keskustelun pääasiallisena tarkoituksena on määrittää, mitä asioille tulisi tehdä seuraavassa sprintissä.